
# Introduzione ai modelli matematici di diffusione epidemiologica
### Paolo Caressa, PhD
#### Ver. 1.0 marzo 2020

Lo scopo di questi appunti è di fornire una rapida introduzione ai modelli deterministici della diffusione epidemica: si tratta delle nozioni più elementari, che presuppongono soltanto una conoscenza di base del calcolo differenziale, diciamo derivate in una variabile e opzionalmente integrali. Tuttavia spero che queste note diano una seppur fugace impressione dell'importanza dei metodi elementari dei sistemi dinamici, che veramente richiedono quattro derivate per essere espressi, e stimolino interesse scientifico nell'attuale congiuntura epidemica di cui tanto si (s)parla.

Per usare il notebook Jupyter va fatto girare, ma in ogni caso è comunque leggibile in modo corretto anche direttamente qui su GitHub.

**Disclaimer:** Questi miei appunti sono stati scritti frettolosamente e potrebbero contenere errori e inesattezze, che prego di segnalare o correggere "forkando" il repository [https://www.github.com/pcaressa/note-epidemie](https://www.github.com/pcaressa/note-epidemie) sui quali li metto liberamente a disposizione. I programmi di simulazione sono stati scritti (in Python) non in modo ottimale ma per essere copiaincollati e modificati a piacimento, quindi risulteranno ai programmatori ineleganti e artigianali. Naturalmente non usateli per nessuna applicazione reale!!!
